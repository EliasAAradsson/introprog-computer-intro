



                     Newton-Raphsons metod



                            Per Holm


                        21 september 2001



1 Numeriska metoder

En numerisk metod är en metod med vars hjälp man kan finna en
approximativ lösning till ett matematiskt problem. Lösningen ges i
numerisk form dvs i form av ett antal talvärden. Till exempel kan man
med en numerisk metod räkna ut att roten till ekvationen x2 = 3 är
1.73205..., men inte få fram den analytiska lösningen roten ur 3.
   I många problem är man hänvisad till numeriska metoder. Det kan
bero på att problemet inte har någon analytisk lösning eller att det
skulle vara alltför arbetsamt att få fram denna.
   I denna rapport studeras en numerisk metod för att lösa ekvationer
med en obekant, nämligen Newton-Raphsons metod.



2 Newton-Raphsons metod


2.1 Teori

Vi söker en rot alfa till ekvationen f(x) = 0. Vi antar att vi vet att
roten ligger i närheten av talet x0 och ska försöka förbättra denna
approximativa lösning.  Vi kan bilda nya approximationer x1, x2, x3,
... med följande formel:

       x(k+1) = x(k) - f(x(k))/f'(x(k))

Metoden åskådliggörs geometriskt i figur ??. Tangenten i punkten
(x0,f(x0)) skär x-axeln för x = x1, tangenten i punkten (x1,f(x1))
skär x-axeln för x = x2, osv. Av figuren förstår vi att x(k) går mot
alfa då k går mot oändligheten.
   Newton-Raphsons metod kan härledas genom att man serieutvecklar
funktionen f(x0-epsilon) och trunkerar utvecklingen efter den linjära
termen. Ur serieutvecklingen kan man också få ett uttryck på
feltermen.

Figur: Newton-Raphsons metod



2.2 Exempel

Ekvationen exp(-x) = sin(x) har en rot nära 0.6. Bestäm denna rot med
Newton-Raphsons metod.
   Här är f(x) = exp(-x)-sin(x), f'(x) = -exp(-x)-cos(x). Om vi räknar
med 9 decimaler så får vi:

      x              f(x)              f'(x)             f(x)/f'(x)
      0.6            -0.015830837      -1.374147251      0.011510481
      0.588479519    0.000073820       -1.386956425      -0.000053224
      0.588532743    0.000000001       -1.386897331      -0.000000001
      0.588532744

dvs alfa = 0.588532744.



2.3 Konvergens

Newton-Raphsons metod konvergerar i allmänhet kvadratiskt mot den
sökta roten, vilket innebär att antalet korrekta siffror i svaret
fördubblas i varje iteration. Men det finns fall då konvergensen
blir sämre eller då metoden inte alls konvergerar, nämligen då man
råkar ut för en derivata som är nära noll. Två sådana fall illustreras
i figur ??.

Figur: Konvergensproblem



3 Newton-Raphsons metod i Java

Det är inte helt enkelt att implementera Newton-Raphsons metod i ett
program, åtminstone inte om man kräver att metoden ska fungera i
alla upptänkliga fall.  I metoden solve som visas nedan finns bara
den grundläggande algoritmen med: vi har inte tagit hänsyn till
undantagsfall som finns eller fel som kan inträffa, till exempel
att derivatan fprim(x0) blir nära noll (se avsnitt ??).

Program: NewtonRaphson.java
